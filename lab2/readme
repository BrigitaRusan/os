Zadatak
Nadograditi program iz prve vježbe (ali u lab2) tako da se koristi više dretvi (barem tri ukupno).
Barem jedna dretva neka računa isto kao i u prvoj vježbi, dok druga (ili više njih) na neki način
utječe na rad prve. Primjerice, jedna dretva čita naredbe preko konzole (npr. scanf), druga
čeka na naredbe preko „mreže“.
Naredba u ovom kontekstu može biti bilo što. Za primjer zadatka iz prve vježbe to primjerice
može biti samo promjena trenutnog broja. Npr. preko konzole se upiše 25 pa je idući broj koji
će koristiti dretve u obradi taj (tj. idući 26).
„Mreža“ se ne mora izravno koristiti već primjerice preko cjevovoda (kako je predloženo u
predlošku rješenja). Imenovani cjevovod napraviti s naredbom mkfifo ime-cijevi. Cjevovod radi
kao i datoteka – iz programa se koriste ista sučelja. Međutim, ona „ne postoji“ dok ju obje
strane ne otvore, jedna za pisanje a druga za čitanje. Isprobati princip rada naredbama:
cat ime-cijevi i echo test > ime-cijevi pokrenutih iz različitih konzola proizvoljnim redoslijedom.
Koristiti Makefile za prevođenje i pokretanje uz ciljeve pokreni i obrisi. Izvorni kod podijeliti u
više datoteka, primjerice kako je predloženo (lab2.c, datoteke.c/h, signali.c/h).
